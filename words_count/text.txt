Ubu






























Jednání první 
Scéna I
Otec Ubu, matka Ubu
Otec sedí na svém „trůně“ (židle, na ní mísa…vedle další židle, na které následně sedí Ubu…budou jen dvě židle) a spokojeně se poplácá po břiše (právě dokonal potřebu); na sobě černé trenky a tmavý župan. Matka Ubu utírá notně špinavým hadrem stůl a skládá na něj papírové tácky a příbory, na tácky dává kuřata. Pod stolem leží kelímky.
Světla pravá up
OTEC UBU: (vědecky) Hovnajs! (nic se neděje, proto vztekle): HOVNAJS!
Světla levá up
MATKA UBU (přibíhá, znalecky zkoumá): A to je pěkné, otče Ubu! Jste vy to čtverák!
OTEC UBU: Ať vás nepřerazím, matko Ubu!
MATKA UBU: Měl byste zabít někoho jiného, otče Ubu, ne mne.
OTEC UBU: Při mém zeleném ptáku, tomu nerozumím.
MATKA UBU (přestává v činnosti): Cože, otče Ubu, jste snad spokojen se svým osudem?
OTEC UBU (vstává. Od výčtu titulů pochoduje vojenským krokem po scéně): Při mém zeleném ptáku, hovnajs, zajisté, paní, že jsem spokojen. Kapitán od dragounů, pobočník krále Václava, vyznamenaný řádem červeného orla polského, bývalý král Aragonie (zastaví se). Co byste chtěla víc?
MATKA UBU (tlačí otce zpět na „trůn“, stejným způsobem jako před chvílí pochodoval otec („souboj dominancí“) : Víc?! Vy jste přece byl aragonským králem a teď se spokojíte tím, že vodíte na přehlídky padesát pěšáků, ačkoli by na vaší kebuli mohla po koruně aragonské nastoupit koruna polská?
OTEC UBU: Ach, matko Ubu, nerozumím tomu, co mi povídáš.
MATKA UBU: Ty jsi tak hloupý!
OTEC UBU: Při mém zeleném ptáku, král Václav je dosud velmi naživu a ostatně dejme tomu, že by i umřel, copak nemá hroznou spoustu dětí?
MATKA UBU: Kdo ti brání povraždit celou rodinu a dosednout na její místo?
OTEC UBU: Matko Ubu, vy mě urážíte a budete okamžitě uvržena do hrnce!
MATKA UBU: Ouha, ubožáčku, a kdopak by ti spravoval kalhoty, kdybych byla uvržena do hrnce?
Hudba Unchain my heart
OTEC UBU: Aha, opravdu. Vlastně co na tom? Copak nemám prdel jako každý jiný? (po této větě se otáčí zády k publiku a sundává si župan a trenýrky (Unchain my heart – choreografie). Matka Ubu jej POCHOPITELNĚ zavčas zarazí a posadí na trůn!!)  konec hudby
MATKA UBU: Na tvém místě, co se té prdele týče, posadila bych ji na trůn. (sedne k němu, tulí se) Mohl bys náramně zbohatnout, znamenitě se cpát jitrnicemi a hasit si to v kočáře po ulicích.
OTEC UBU: Kdybych byl králem, dal bych si udělat vysokou přilbici, jako jsem měl v Aragonii a co mi ty lumpové tak nestoudně ukradli.
MATKA UBU: Mohl by sis taky pořídit deštník a kaftan, který by ti šel až na paty.
OTEC UBU: (vstává) Ó, podléhám pokušení! Hrom do hovniska, hovnisko do hromu, (do lidí) jestli toho krále někdy potkám u lesa, zle se mu povede! 
MATKA UBU (obejme otce zezadu kolem krku): Výborně, otče Ubu, takhle se mi líbíš, teď jsi opravdový chlap.
OTEC UBU: Ba ne, já a zabít polského krále? To nejde!
MATKA UBU: Hovnajs! To chceš zůstat chudý jak kostelní myš?
OTEC UBU: Při mém zeleném ptáku, radši zůstanu chudý a živý než bohatý a mrtvý!
MATKA UBU: A co helmice? Co deštník? Co kaftan?
OTEC UBU: No, a co má být? (vztekle odchází)
MATKA UBU (do publika): Hovnisko na hovnisko, byla to s ním zatracená práce, ale hovnisko na hovnisko, myslím, že jsem s ním přeci hnula. Díky Bohu a mně samé, do týdne snad budu polskou královnou.
BLACKOUT
Scéna II.
CELÉ SVÍCENÍ
OTEC UBU, MATKA UBU, OBRUBA
MATKA UBU: Náš host se dnes pořádně opozdil.
OTEC UBU: To jo, při mém zeleném ptáku.
MATKA UBU (si ho nevšímá)
OTEC UBU (bere ze stolu kuřecí kousek a provokativně ho použije na matku Ubu jako maňáska): Koukni, já mám hlad, zakousnu se do toho ptáka. (ve slow motionu strká kuře k ústům, reálně se nezakousne. V tempu, v jakém bere kuře, i mluví.) Je to kuře, se mi zdá. Není špatné!
MATKA UBU (se otočí, vyjekne a vrazí otci pohlavek: když vidí, že se otec ve skutečnosti nezakousl, vyrve mu kuře z ruky a vrátí na talíř. Po pohlavku mluví): Co děláš? Co bude jíst náš host?
OTEC UBU: však mu zbude ještě dost. Už na nic nesáhnu. Matko Ubu, podívej se přece z okna, jestli nejdou naši hosté.
MATKA UBU (rozhlíží se po publiku zády k otci. Ten mezitím bere řízek a s chutí se do něj zakousne): Nikoho nevidím. Co to zase jíš, otče Ubu?
OTEC UBU (nevinně): Nic, kousek telecího.
MATKA UBU (vytrhne otci rozjedený řízek a ukazuje jej publiku, u toho křičí repliku. Jakmile dokřičí, vrátí řízek otci): Ó, telecí, telecí! On snědl telecí!
OTEC UBU (začne honit matku po jevišti. Jakmile ji chytí, rozpřáhne ruku ve snaze ji uhodit. Když sklání ruku dolů, vejde kapitán Obruba a otec s matkou od sebe odskočí)

Scéna III.
MATKA UBU (velmi okázalé vítá, chová se jako takové ty solárkové dámičky/diblíci; z jejího a Obrubova body language by mělo být lehce patrno, že spolu něco měli/mají): Dobrý den, už jsem se Vás nemohla dočkat.
OBRUBA: Dobrý den, matko Ubu, co máme dnes dobrého?
MATKA UBU: Však vidíte, ne? (Otočí se na otce, který se cpe). Co tam zas žereš? Mazej na místo!
OTEC: Však by to sám nesežral!
MATKA: (prsí se na Obrubu): Neposlouchejte ho, je blbý.
OTEC: Já tady taky nemusim bejt! (ostentativně odchází, na půl cesty se otáčí (uvědomí si, že po něm něco chce)). Za chvilku jsem zpátky.
Odejde a vrací se s bažantem naplněným podivnou žlutou tekutinou (snad víno). Obruba se zděšeně dívá na otce, nalévajícího do kelímků onu tekutinu.
OBRUBA: Ne, děkuji, já nebudu.
OTEC: Ale no tak, Obrubo, připijme si na společnou budoucnost. Když už o ní mluvíme, dobře mě poslouchejte: rozhodl jsem se jmenovat Vás vévodou litevským.
OBRUBA: Jak to chcete udělat, vždyť nic nemáte. Ani peníze, ani vliv.
OTEC: Nemám, ale můžu mít. Záleží jenom na vás. Když mi pomůžete, za několik dní budu vládnout Polsku a naše situace se rázem změní.
OBRUBA: Chcete tedy, abych zabil krále Václava?
OTEC: Já věděl, že si budeme rozumět.
OBRUBA: Jestli je zapotřebí zabít Václava, nemám s tím sebemenší problém. Mám vůči němu jisté výhrady.
OTEC (zvedá „číši“ a připíjí si s matkou a kapitánem. Když se nakloní ke kapitánovi, Obruba se se znechuceným výrazem odtáhne): Na zdraví, kapitáne! Už jsem vám říkal, jak vás mám rád?
OBRUBA: Otče Ubu, vy příšerně smrdíte! To se nikdy nemejete?
OTEC: Častý mytí krátí žití!
MATKA: To je debil!
OTEC: Šlápnu ti na nohu!
MATKA: Ty tlusté hovnisko!
OBRUBA: No, já raději půjdu. Spánembohem!
Obruba odchází. Tma, odchází i zbytek.
BLACKOUT
Přestavba: kulisy neměnné, Obruba odnáší kelímky a zbylé drobnosti (pomáhají mu ostatní, kteří ještě na scéně nebyli; upřesníme). Matka Ubu nachystá otcovy kalhoty, aby je pak jen vzala zpoza scény.

IV. scéna
SVĚLTA PRÁV UP
OTEC UBU, MATKA UBU
Otec sedí na trůně. Přichází matka a vztekle mu vráží obálku do ruky.
MATKA: Na, čti!
SVĚTLA CELÉ SVÍCENÍ
OTEC (rozlepuje obálku, nejistými prsty protřepe složený dopis a monotónně slabikuje): Pa-ne, jste před-vo-lán ke krá-li. Do-stav-te se dnes pro-sím do krá-lovs-ké-ho pa-lá-ce. Ó. Hovnajs, tisíc katů, jsem prozrazen! Ach běda, budu sťat! (Přemýšlí, najednou tleskne a radostně vyskočí z WC). Ha, mám nápad! Řeknu, že to celé vymyslela matka Ubu a Obruba a já že jsem o ničem nevěděl!
MATKA: Jestli to uděláš, ty prasáku tlustá…
UBU: Smůla, už tam jdu!
MATKA: Počkej, otče Ubu, dám ti jitrničku!
OTEC: Hm, to nezní špatně.
MATKA: Ale dostaneš ji jenom, když nebudeš blbě kušnit a celkově se budeš chovat jako člověk. Musíš mu přinést dárek, abys nevypadal podezřele a celkově musíš vypadat úplně neškodně. (Matka přinese kalhoty, do kterých ho se značným úsilím nasouká a pak mu dá dárek: bílého ptáka coby symbol Polska (pískací hračka pro psy). – u kalhot možno komicky vyhrát. Otec si dopis, obálku i hračku strká do kapes, případně po setmění pokládá na stůl.
BLACKOUT
Přestavba: Otec s Alexejem odnášejí stůl, matka odnáší židle. Václav si přiváží schody (nezvládne-li sám, pomůže mu Hromoslav.
V. scéna:
Otec, Václav, Obruba, Hromoslav
HUDBA NÁMĚŠŤ
FADEIN PRÁVÁ + STŘED
Celá scéna vyklizená, na scéně v pravém dolním rohu pouze trůn krále Václava. Václav sedí na trůně (obalené schody), Hromoslav stojí vedle něj směrem k šatně. Obruba stojí u „dveří“ (šála) a netrpělivě vyčkává (vyhlíží, kouká na hodinky, přešlapuje na místě). Celou dobu až po běh hraje varhanní verze Náměště.
HUDBA KONEC – PŘÍCHOD + CELÉ SVÍCENÍ
Otec (rozrazí šálu uřícený doběhne ke králi, na kterého při vydýchávání nechtěně plivne; Hromoslav se jen těžko pokouší udržet dekorum.): Abyste věděl, to ne já, to moje žena a tady Obruba!
Král: Co je vám, otče Ubu?
Obruba: Moc pil.
Král (usměje se): Jako já včera.
Otec: Ano, jsem úplně ožralý, protože jsem vypil moře francouzského vína.
Král: Otče Ubu, chci se Vám odměnit za četné služby, které jste mi prokázal jako velitel dragounů, a jmenovat Vás hrabětem sandoměřským. Dostavte se zítra ráno sem.
Otec: Budu tam, ale nejprve mi dovolte předat Vám tento dar. (Vytahuje z kapsy hračku a háže ji králi).
Král (pro sebe): Co s tím? Dám ji Hromoslavovi!
Hromoslav: A tohle má být šlechtic?
Otec: A teď se zdejchnu! (Pokusí se „po šlechticku“ otočit na podpatku, ale zakopne a svalí se na zem.) Au! Při mém zeleném ptáku, asi jsem si protrhl střeva!
Král (ho spolu s Obrubou zvedá): Otče Ubu, ublížil jste si?
Otec: Jak by ne, a zcela jistě pojdu! Co bude s matkou Ubu?
Král: Postarám se jí o živobytí.
Otec: Jste věru dobrotivý, to je snad sen! (pro sebe): A přesto, ty jeden hňupe, budeš utracen. (Zachechtá se a odchází skočným krokem)
BLACKOUT + PŘESTAVBA

VI. scéna
Otec Ubu, Matka Ubu, Obruba
PRAVÁ PŮLKA
Porada u otce a matky Ubu, scénografie stejná jako na začátku (stůl, WC trůn). Do podkresu instrumentál Kujme pikle.
Otec: Nu, je nejvyšší čas, abychom vymysleli plán spiknutí. Ať každý podá svůj návrh. Když dovolíte, začnu.
Obruba: Mluvte, otče Ubu.
Otec: Nu, myslím, že bude nejlepší, když krále jednoduše otrávíme tím, že mu nacpeme do snídaně arsenik. Jak začne baštit, padne mrtev, a tak se stanu králem.
Všichni: Fuj, špinavče!
Otec: Co? To se vám nelíbí? Ať tedy Obruba řekne svůj návrh.
Obruba: Já bych ho pořádně natřel mečem a rozsekl bych ho od hlavy až po pás. 
Všichni: Je to čestné a stavovské!
Otec: A co když vás kopne, hm? Vzpomínám si, že chodívá v železných střevících a s těmi by to bolelo. Kdybych to věděl, běžel bych vás radši udat, abych se z toho vytáhl. Ostatně myslím, že by mi k tomu dal i prachy.
Matka: Ty prasáku zbabělá!
Otec: Ticho, nebo vás dám oba zavřít! Takže: vy si, Obrubo, vezmete na starosti krále.
Obruba: A nebylo by lepší, kdybychom se na něj vrhli všichni?
Otec: Počkejte. Já vám dám znamení: zařvu HOVNAJS! V tu chvíli vy, Obrubo, probodnete krále, já si vezmu korunu a ty, matko, budeš odvádět pozornost a vyřešíš toho spratka a vdovu. Dohodnuto?
Všichni: Dohodnuto! Ať žije KRÁL Ubu!
BLACKOUT
Jednání druhé
Scéna I. 
Václav (král), královna, Hromoslav
HUDBA NÁMĚŠŤ + DO DIALOGU
FADE-IN PRAVÁ + STŘED
Královský palác. (opět do podkresu Náměšť)
Václav: Pane Hromoslave, choval jste se dnes velice nepěkně k mému příteli a držiteli mých řádů panu Ubuovi. Za to vám zakazuji účast na dnešním ceremoniálu.
Královna: Václave, co když se vám něco stane? Nezapomeňte, že by vás měl někdo chránit.
Václav: Paní má, dal jsem své slovo a to platí.
Královna: Jste tedy stále rozhodnut, že toho pana Ubua jmenujete?
Václav: Neměl bych snad?
Královna: Povím vám, co se mi dnes zdálo. Onen Ubu vás zavraždil a polský orel mu na hlavu snesl vaši korunu.
Václav: Šílený nápad! Pan Ubu je znamenitý kavalír a dal by se za mne roztrhat na kusy.
Královna a Hromoslav: Mýlíte se!
Václav: Mlčte, mladý nezpůsobo! Za trest se tohoto ceremoniálu účastnit nebudete; stejně jsem si všiml vašich mezer v oblasti klasické literatury. A vy, choti má, slyšte: na ten obřad půjdu tak, jak jsem teď: bez meče a bez brnění.
Královna: Ach, můj drahý, již vás nespatřím živého! Pojďte, Hromoslave, půjdeme se za otce pomodlit. (Odcházejí.)
BLACKOUT
Scéna II.
palác
Ubuovi, Obruba, Václav, Královna
FADE-IN PRAVÁ + STŘED
Král: Vznešený otče Ubu, přistupte prosím blíže.
Otec (na matku a Obrubu): Připravte se!
Král: Vzácný příteli, otče Ubu, dovolte mi, abych… (během řeči se Ubu chytne za břicho a zařve Hovnajs!; Obruba přiskočí a probodne Václava, otec jej shodí, vezme mu korunu a rozvalí se na trůně. Matka se jej zmocní a vytáhne na oslavný valčík HUDBA PŘÍVOZKÁ PŮŤ  SVĚTLA LEVÁ; hraje instrumentál Přívozské puti začátek – po čtyřech taktech valčíku přetahování o korunu (další 4 takty); zvítězí matka, další 4 takty se točí dokola s korunou v ruce, sedá si na trůn. – vítězoslavný výraz, po chvilce všichni odcházejí.
BLACKOUT FADE-OUT
Scéna III.
Hromoslav, královna
STŘED
Studovna v paláci, znuděný Hromoslav sedí a čte si Krále Ubu. Přichází plačící královna.
Královna: PRAVÁ Synu, stala se strašná věc. Váš otec a můj muž je mrtev!
Hromoslav: Bože můj! Ubu?
Královna: Ano. Ani Vy, ani já již nejsme v bezpečí. Měli bychom uprchnout.
Hromoslav: Uprchnout? Před tím ohavou, který mi zavraždil otce? Nikdy! Když si jen pomyslím, že jej chtěl dát vyznamenat, povýšit ho na šlechtice a ten chám jej mezitím chladnokrevně zavraždil!
Královna: Ach Hromoslave, když si vzpomenu, jak jsme byli šťastni, než přišel onen Ubu! Ale nyní, běda! Všechno se změnilo! (Královna propuká v pláč, náhle se jí zastaví srdce a umírá). BLACKOUT
STŘED
HUDBA: MARTINOVI KECY
Hromoslav! Ne, matko! (Zahřmí se, záblesk světla (světlo-tma-světlo) a kužel pouze na Hromoslavovu hlavu: Hromoslav stojí uprostřed scény)
Hromoslav (nehnutou mimikou, lipsync nahrávky): Slyš, Hromoslave, Matyáše z Královce, prvního krále a zakladatele našeho rodu. Ukládám ti, abys odešel do jeskyně, kde přečkáš ty nejhorší časy a pak pomstil své rodiče! Tímto ti daruji veškerou sílu polského lidu, aby tě žádná kulka ani čepel nedokázala zahubit! 
Hromoslav zůstává stát v nehnuté pozici. Tma.
BLACKOUT

Scéna IV.
Ubuovi, Obruba
STŘED + PRAVÁ
Otec: No ani omylem! Chcete, abych kvůli těm nenažrancům přišel na buben?
Obruba: Copak se nesluší rozdat lidu korunovační dary?
Matka: Jestli si je teď neuplatíš, do dvou hodin tě svrhnou!
Otec: Co jim mám dát?
Matka: Maso a peníze.
Otec: Maso ano, peníze ne! Dejte porazit tři staré koně, to bude pro ty burany tak akorát.
Matka: Sám seš buran! Pane bože, do čehos to duši dal!
Otec: Říkám vám, že chci zbohatnout a nepustím ani chlup!
Matka: A má v rukou všechny poklady Polska!
Obruba: Ano, všiml jsem si, že se v kapli nachází nesmírný poklad. Navrhuji, abychom jej rovnoměrně rozdělili.
Otec: Ty bídáku, jen se opovaž!
Kapitán: Otče Ubu, když nerozdělíte dary, lid se bude bouřit a odmítne pracovat.
Otec: Je to pravda?
Matka: Ano, ano.
Otec: Tak dobře, přineste tři miliony a upečte sto padesát prasat. Přece jen to bude i pro mne!
BLACKOUT
Scéna V.
STŘED
Viz výše, zde pouze v popředí otočené schody, na kterých stojí otec. Matka s Obrubou stojí po stranách za ním
Otec (stojí na otočených schodech): Vážení a milí poddaní,
Zdraví vás váš nový král. Můžete mi tykat a říkat otče Ubu. Dovoluji si vám oznámit, že budou nové změny. Prý jste za Václava platívali nízké daně. Tak za mě nebudete muset platit žádné! Pivo poteče proudem, jitrničky do každé rodiny! Ženy a děti půl džbánku denně, muži celý…a to všechno zdarma! Vína tolik, kolik krve máte v těle! To všechno vám zajistím, jakože jsem Ubu!
LEVÁ
Matka (v průběhu proslovu přichází k otci): Víš, že to teď budeš muset splnit, že jo?
Otec: Hovnajs! Teď jsem tady králem a oni mě musejí poslouchat! Koneckonců je můžu vždycky nechat popravit. Přineste bednu na šlechtu a hák na šlechtu a nůž na šlechtu a knihu na šlechtu! Pak běžte zajmout šlechtu!
Matka: Prosím tě, mírni se.
Otec: Mám tu čest vám všem oznámit, že abych obohatil království, všichni šlechtici budou zahubeni a jejich statky znárodněny! Ti, kteří budou odsouzeni k smrti, půjdou do hladomorny, odkud poputují do Sklepení dikobrazího, kde jim bude vyňat mozek. Honem pro šlechtu!
PRAVÁ UP; LEVÁ DOWN
Obruba: Počkejte přece, tohle nemůžete!
Otec: Hubu drž! Teď tu vládnu já! Mimochodem, nejste vy náhodou taky šlechtic
Obruba: kdo? Já? Ne, vůbec ne… (vytrácí se. Otec se po něm ohlédne, ale pak jen líně mávne rukou)
BLACKOUT
HUDBA: LOUSKÁČEK (VYPNOUT NA DIALOG)
Přestavba: Peťa otáčí schody zpět do pozice trůn, Janka ověšuje kulisu symboly Ruska (pracovní verze, možná vymyslím jinak)
Scéna VI.
Car Alexej, kapitán Obruba
LEVÁ
Ruský dvůr, majestátní trůn, na něm mohutný vousatý muž; car. Kulisa ověšena různými pravoslavnými cetkami a la chrám Vasila Blaženého (zavěšeno, případně nalepeno, nechám na někom, kdo tomu rozumí)
Alexej: Tak to jsi ty, ten nestyda, co zavraždil mého bratrance Václava?
Obruba (klečí před Alexejem): Odpusťte, byl jsem do toho zavlečen pod nátlakem. To všechno Ubu!
Alexej: Nelži! Co vůbec chceš?
Obruba: Otec Ubu začal vyvražďovat šlechtu, určitě jste o tom slyšel. Jakmile jsem se o tom dozvěděl, sedl jsem na koně a pět nocí jsem uháněl širou stepí, abych se k Vám dostal a poprosil o Vaše slitování a pomoc.
Alexej: Jakou záruku své oddanosti mi dáš?
Obruba: Svůj meč dobrodruha a přesný plán Varšavy!
Alexej: Meč přijímám, ale ten plán, nechť proboha shoří! Nechci dosáhnout vítězství úskokem.
Obruba: Václavův syn Hromoslav je dosud naživu a osobně se zasadím o to, aby byl na trůn nastolen.
Alexej: Jakou hodnost jsi měl v polské armádě?
Obruba: Velel jsem pátému pluku dragounů a setnině desátníků otce Ubu.
Alexej: Dobrá, jmenuji tě podporučíkem desátého pěšího pluku, ale běda ti, jak mě zradíš! Když se budeš dobře bít, budeš odměněn.
Obruba: Pane, odvaha ani zkušenosti mi nescházejí.
Alexej: No dobrá a teď už jdi!
BLACKOUT
Přestavba: Ubu a Václav přinášejí stůl, královna (Amálka) přináší židle. Janka sundává motivy Ruska z kulisy. Hromoslav odváží schody.
Scéna VII.
Otec a matka Ubu
PRAVÁ
Matka (přichází a připlácne dopis trůnícímu otci na obličej): Na, ty nemehlo, čti!
Otec: Buď přicházím o rozum, nebo neumím číst. Dělej, přečti to ty! To bude zas něco od Obruby.
Matka: Taky že je! Píše, že ho car Alexej přijal s otevřenou náručí, že společně dosadí na trůn toho Václavova spratka a tebe nechají vypráskat ze země.
Otec: (ironicky) Hú, hú! STŘED Já se bojím! Já se bojím! Hé, hé, já umřu! Ó, já ubožák! Kolik vína jsem ještě nevypil, kolik prasátek nesežral!
Matka: No jenom se směj! Zbývá jediná možnost. VÁLKA!!
Otec: No, to tak! Abych zas byl bit, co?
Matka: No co tady tak okouníš! Honem běž shánět vojáky a proviant.
Otec: A to zas ne! Proviant stojí peníze. Byl jsem placen za válčení a teď bych to měl platit já? Pro mě za mě si klidně válčeme, ale ať mě to nestojí ani krejcar!
Matka: Bože, to je debil…
Scéna VIII.
Ubuovi, Obruba, Hromoslav a Alexej
Alexej: Na ně!!!
Začíná choreografie: matka Ubu svým výstřihem uhodí Obrubu do hlavy, ten padá na Ubuovu opékací tyč; probodnut umírá. Otec Ubu šermuje s Alexejem. Hromoslav je přeruší, načež utichá hluk.
Hromoslav: Dost, dost! Přestaňte!
Alexej: Chlapče, ta svoloč ti zabila rodiče. Smrt za smrt!
Hromoslav: Já to takhle nechci! Strýčku, máte pravdu, ale my nejsme jako oni. Slyšíte? NEJSME JAKO ONI!
Alexej: No a co chceš dělat? Trestu ujít nemůžou!
Hromoslav: Vyžeňme je ze země. Stejně tu už každý ví, co jsou tihle dva zač. Ať sem mají doživotní zákaz vstupu, ale nezabíjejme je: táta by to tak také nechtěl.
Alexej: No dobrá, ujmi se jich podle svého uvážení. Je to tvoje země, ne moje.
Hromoslav (vezme meč a vypráská Ubuovy ze scény): Strýčku, věřte, že vím, co dělám. (rozhlédne se po scéně). Že tu ale napáchali značný nepořádek! Budu to muset urovnat (vezme koště, začne zametat).
Alexej: Ukaž, pomůžu ti. (pomáhá mu nametat, padá tma, odcházejí).
BLACKOUT
Scéna IX.
Zbídačení Ubuovi (zmuchlané oblečení, šňůrka od županu urvaná atd…oblečení netrhat, nekradem :D)
CELÉ SVÍCENÍ
Otec: Ale stálo to za to, že?
Matka: Slyšela jsem, že na jihu od Polska leží země, kde bychom spíše zapadli. Co to zkusit tam?
Otec: Teda mámo, ty jsi hlavička (obejme ji kolem pasu, otočí se do lidí). Zatrubte prdelí v tubu!
Matka: Ať žije král Ubu!
Alexej (ze zákulisí): Proboha, držte už hubu.
BLACKOUT
KONEC

